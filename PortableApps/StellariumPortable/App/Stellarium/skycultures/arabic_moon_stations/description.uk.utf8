<h2>Арабські місячні станції</h2>
<p>У картині зоряного неба із арабськими місячними станціями описується 28
областей на небі, визначених давніми арабами, у яких розташовується Місяць
протягом календарного руху небом. Сонце також проходить крізь ці області,
залишаючись у околі кожної зі станцій протягом 13-14 днів. Тобто маємо 27 x
13 + 14 (у одній зі станцій перебування триває 14 днів) = 365 днів у річній
подорожі світила 28 станціями.</p>
<p>Кожна зі станцій розпізнається за зіркою або групою зірок.</p>
<p>Здебільшого, ця система використовується для побудови сільськогосподарського
календаря. Також використовується для опису стану погоди та визначення порад
щодо підтримання здоров’я протягом кожної зі «станцій». Час початку станції
визначається як час, коли відповідні зірки встають безпосередньо перед
сонцем.</p>
<p>Приклад календаря для станції Турая (Плеяди), тобто 13 днів, починаючи з 7
червня:</p>
<p><ul>
<lh>Сільське господарство</lh>
<li>Час для посіву кукурудзи і гарбузів</li>
<li>Припинення поливу винограду, коли грона починають набувати кольору</li>
<li>Протягом часу надмірне та недостатнє зволоження може пошкодити розвитку
дерев</li>
</ul>
</p>
<p>
<ul>
<lh>Погода</lh>
<li>Продовжує дути північний вітер із назвою «Аль-Баварі»</li>
<li>Розпочинається спека та гарячий вітер</li>
<li>Середня найнижча температура вночі дорівнює 25 градусам, а середня найвища
температура вдень — 43 градусам</li>
</ul>
</p>
<p>
<ul>
<lh>Інше</lh>
<li>Чудовий час для добування перлів (збирання мушель).</li>
<li>Протягом цього часу рани загоюються швидше</li>
<li>Рівень води у колодязях знижується</li>
<li>Починають зникати весняні комахи</li>
</ul>
</p>
<h3>28 стоянок</h3>
<OL>
<li>Аль-Шартен (два знаки) складається з 3 зірок: α Овна (Гамаль), β Овна
(Шератан) та γ<sub>2</sub> Овна (Месартхім)</li>
<li>Аль-Ботен (маленький живіт [малого барана]) складається з 3 зірок: ε Овна, δ
Овна (Ботейн) та ρ<sub>3</sub> Овна</li>
<li>Аль-Турая (Плеяди) складається зі скупчення Плеяди</li>
<li>Аль-Дебран (Переслідувач [плеяд]) складається із однієї зірки α Тільця
(Альдебаран) та яскравих зірок Гіад</li>
<li>Аль-Гекаа (мітка на боці коня) складається з трьох зірок на голові Оріона: λ
Оріона (Мейсса), φ<sub>1</sub> Оріона та φ<sub>2</sub> Оріона</li>
<li>Аль-Ханаа (вигин на шиї верблюда) складається з двох зірок: γ Близнюків
(Альхена) та ξ Близнюків</li>
<li>Аль-Тхіра-а (лапа лева) складається з двох зірок голів близнюків: α
Близнюків (Кастор) та β Близнюків (Поллукс)</li>
<li>Аль-Нутра (кінчик носу лева) складається із скупчення Ясла та двох зірок: γ
Рака (Азеллюс Бореаліс) та δ Рака (Азеллюс Аустраліс)</li>
<li>Аль-Тарф (погляд лева) складається з двох зірок: κ Рака та λ Лева (Альтерф)</li>
<li>Аль-Джабха (чоло лева) складається з 4 зірок: ζ Лева (Адхафера),
γ<sub>1</sub> Лева (Альджиба), η Лева та α Лева (Регул)</li>
<li>Аль-Зубра (грива лева) складається з двох зірок: δ Лева (Зосма) та θ Лева
(Шертан)</li>
<li>Аль-Зурфа (зміна погоди на холодну) складається з однієї зірки: β Лева
(Денебола)</li>
<li>Аль-Увва (поворот) складається з п’яти зірок: β Діви (Завіджава), η Діви
(Занія), γ Діви (Порріма), δ Діви та ε Діви (Віндеміатрікс)</li>
<li>Аль-Сімак (неозброєний вишній) складається із зірки α Діви (Спіка)</li>
<li>Аль-Гафр (волосся на хвості лева) складається із трьох зірок: ι Діви
(Сирма), κ Діви та λ Діви</li>
<li>Аль-Зубана (клешні скорпіона) складається із двох зірок: α<sub>2</sub>
Терезів (Зубен Ельгенубі) та β Терезів (Зубен Ельшемалі)</li>
<li>Аль-Ікліл (головна стрічка з орнаментом) складається з трьох зірок:
β<sub>1</sub> Скорпіона (Акраб), δ Скорпіона (Дшубба) та π Скорпіона, але,
відповідно до Аль-Суфі, трьома зірками є θ Терезів, κ Терезів та 42 Терезів</li>
<li>Аль-Кальб (серце скорпіона) складається із зірки α Скорпіона (Антарес)</li>
<li>Аль-Шола (жало скорпіона) складається з двох зірок: λ Скорпіона (Шаула) та υ
Sco (Лесат)</li>
<li>Аль-Найєм (страуси) складається із ділянки неба навколо таких зірок: ζ
Стрільця (Асцелла), φ Стрільця, δ Стрільця (Каус Медіа) та ε Стрільця (Каус
Аустраліс)</li>
<li>Аль-Балда (порожня область) — порожня ділянка неба без зірок між Аль-Найєм
та Саад Аль-Табіх</li>
<li>Саад Аль-Табіх (щаслива зірка Вбивці) складається з двох зірок:
α<sub>1</sub> Козорога (Альгеді) та β Козорога (Дабіх)</li>
<li>Саад Булаа (щаслива зірка ковтальника) складається з трьох зірок: ν Водолія,
μ Водолія та ε Водолія (Альбалі)</li>
<li>Саад Аль-Сауд (щасливі зірки щасливих) складається із трьох зірок: β Водолія
(Садалсууд), ξ Водолія та λ Козорога</li>
<li>Саад Аль-Ахбіа (щасливі зірки жителів наметів) складається з чотирьох зірок:
γ Водолія (Садахбія), π Водолія, ζ<sub>2</sub> Водолія та η Водолія</li>
<li>Аль-Мугаддам (передня частина ковша для наливання води) складається із двох
зірок: α Андромеди (Альферац) та γ Пегаса (Альгеніб)</li>
<li>Аль-Муахар (задня частина ковша для наливання води) складається із двох
зірок: β Пегаса (Шеат) та α Пегаса (Маркаб)</li>
<li>Аль-Ріша (мотузка колодязного міха) складається із зірки β Андромеди
(Міраха)</li>
</OL>

<h3>Назви зірок</h3>
<p>Основним джерелом даних щодо назв зірок для цієї картини зоряного неба є <a
href="http://en.wikipedia.org/wiki/Book_of_Fixed_Stars" class='external
text' rel="nofollow">Книга нерухомих зірок</a> Абд аль-Рахмана аль-Суфі
(Азофі), написана близько 964 року н.е. </p>
<h3>Автор</h3>
<p>Автором файлів цієї картини зоряного неба та збірки назв зірок арабською є
Халід Аль-Аджаджі.</p>